Problem pięciu filozofów - Znany również jako problem ucztujących filozofów.
Jest przykładem zadania związanego z synchronizacją procesów. Jest ono teoretycznym wyjaśnieniem
zakleszczenia i odebrania innym wątkom, reprezentowanym przez filozofów, dostępu do korzystania ze
współdzielonych zasobów (widelców). Zakładamy, że jest pięcioro filozofów chcących jeść spaghetti, oraz tyle samo widelców,
każdy z nich ma dwie czynności; myślenie oraz jedzenie. W przypadku jedzenia każdy z nich musi
podnieść dokładnie dwa widelce, oraz nie mogą wziąć widelca z drugiego końca stołu.
Ponad to, nie rozmawiają oni ze sobą, przez co w przypadku wzięcia jednego z widelców
i czekając na drugi może dojść do zakleszczenia ich wszystkich. Rozwiązań tego problemu jest kilka,
jednak ja skupię się na jednym konkretnym.

Rozwiązanie przy użyciu hierarchii zasobów.
Załóżmy, że każdy z widelców ma swój przypisany indeks, osobiście dla ułatwienia stworzyłem
statyczną tablicę dzięki której w przypadku każdego filozofa mogę sprawdzać indeks widelca znajdującego
się po jego lewej i prawej stronie. Ponad to, każdy z filozofów ma przypisane do siebie konkretne widelce,
przez co unikam sytuacji, w której filozof chciałby sięgnąć po widelec znajdujący się na drugim końcu stołu.
Również sam widelec jako obiekt ma zmienną typu boolean, który pokazuje czy jest on aktualnie dostępny do podniesienia, czy nie,
a filozof jest w stanie podnieść widelce tylko w momencie, w którym obydwa przypisane do niego widelce są aktualnie wolne.
W przypadku gdy filozof chce podnieść widelec, najpierw podnosi ten z mniejszym indeksem,
a dopiero potem z większym, a oddają je w odwrotnej kolejności. Plusem tego rozwiązania jest to,
że widelec z największym indeksem jest dostępny tylko dla jednego z filozofów, dzięki czemu kiedy skończy jeść,
to odłoży najpierw tenże widelec, a potem odłoży widelec z mniejszym indeksem umożliwiając jego użycie innym filozofom.

Jak widać dzięki ilustracji graficznej zawartej w programie zapobiega to zakleszczeniu, gdy filozof jest
w kolorze czerwonym, to jest on w stanie myślenia, gdy jest on w kolorze zielonym jest on w stanie konsumpcji,
a nigdy nie widzimy wszystkich filozofów w stanie zakleszczenia (wszyscy wzięli widelec i nie chcą go puścić przez co nie zmienia się ich stan)